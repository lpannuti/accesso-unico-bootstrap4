Possono richiedere il rilascio del certificato fitosanitario tutti gli **operatori professionali iscritti al Registro Ufficiale degli Operatori Professionali (RUOP)**, istituito ai sensi del Regolamento (UE) 2016/2031egestito dal Servizio Fitosanitario regionale istituito presso la Regione Umbria.

Il certificato può essere rilasciato, su richiesta dell'operatore professionale, se sono soddisfatte anche le seguenti condizioni:

-	l'operatore professionale ha **sotto il proprio controllo** la pianta, il prodotto vegetale o altro oggetto destinato all'esportazione;

-	è garantito che tale pianta, prodotto vegetale o altro oggetto rispetti le **prescrizioni fitosanitarie per l'importazione da parte del Paese Terzo**, previa acquisizione delle relative informazioni attraverso:

    - ispezioni, campionamenti e prove effettuate sulle piante, sui prodotti vegetali o altri oggetti sul luogo di produzione o le sue vicinanze;

    - informazioni ufficiali sullo status dell'organismo nocivo nel sito di produzione, nella zona o paese di origine delle piante, dei prodotti vegetali o altri oggetti;

    - eventuale presenza del "passaporto delle piante";

    - presenza del marchio per il materiale di imballaggio di legno;

    - informazioni ufficiali contenute nel certificato fitosanitario di importazione, qualora le piante, i prodotti vegetali o altri oggetti siano stati introdotti nel territorio dell'Unione da un Paese Terzo.
