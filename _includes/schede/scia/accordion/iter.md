**Competenze SUAPE**

1. **Riceve la segnalazione** corredata dagli elementi da allegare;


2. **Dichiara l’irricevibilità** se accerta l’incompletezza formale della segnalazione e dei relativi allegati. Esito negativo;


3. **Verifica la completezza formale** della segnalazione e dei relativi allegati, rilascia la ricevuta e la copia degli elaborati vistati. Esito positivo. L’attività edilizia può essere iniziata dalla data di presentazione della SCIA;


4. **Comunica il nominativo del responsabile del procedimento** entro 10 gg. dal rilascio della ricevuta;


5. **In caso di esito non favorevole** degli eventuali assensi e provvedimenti necessari, il SUAPE effettua comunicazione all’interessato entro cinque giorni dalla data in cui sono stati acquisiti agli atti, con le indicazioni che la segnalazione è priva di effetti.



**Differimento di eventuale inizio attività edilizia**

Qualora l'immobile oggetto dell'intervento sia sottoposto a un **vincolo**, l’attività edilizia potrà essere iniziata soltanto dopo che l’**amministrazione competente** alla tutela di quel vincolo abbia disposto il parere e/o l’assenso necessario.



**Provvedimento di divieto di prosecuzione dell’attività**

L’intervento oggetto della SCIA – avvenuto al momento della presentazione della segnalazione – può essere negato da un provvedimento di divieto di prosecuzione dell’attività emanato entro il termine di trenta giorni dal ricevimento della segnalazione.
Decorso il termine di trenta giorni, **il comune può disporre la cessazione dell’intervento** solo in presenza del pericolo di un danno per il patrimonio artistico e culturale, per l’ambiente, per la salute, per la sicurezza pubblica o la difesa nazionale.



**False attestazioni**

In caso di false attestazioni dei professionisti abilitati, il **dirigente o responsabile della competente struttura comunale informa l’autorità giudiziaria** e il consiglio dell’ordine o collegio di appartenenza.
L’attività viene immediatamente cessata e viene fatto obbligo al proprietario dell’immobile di ripristinare a suo carico lo status ante l’inizio dell’attività connessa al cambio di destinazione d’uso.
