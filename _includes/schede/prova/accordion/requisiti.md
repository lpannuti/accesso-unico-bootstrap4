Per l’avvio o l’esercizio dell’attività sono necessari:

&nbsp;


a) REQUISITI SOGGETTIVI

    - Godimento dei diritti civili e politici;
    - Non trovarsi nelle condizioni previste dagli articoli 11 e 92 del regio decreto 773/1931 e il non avere procedimenti penali a proprio carico per i delitti ivi indicati.

&nbsp;

L’attività di Bed and breakfast si colloca normalmente tra le forme di ospitalità non imprenditoriale, con la conseguenza di non poter essere definita “impresa” per mancanza di una organizzazione di mezzi e di una professionalità abituale.

&nbsp;

L'Art. 85 "Soggetti sottoposti alla verifica antimafia " del D. Lgs. 6 settembre 2011, n. 159 "Codice delle leggi antimafia e delle misure di prevenzione, nonchè nuove disposizioni in materia di documentazione antimafia, a norma degli articoli 1 e 2 della legge 13 agosto 2010, n. 136" assoggetta alle verifiche antimafia solo le imprese, pertanto le persone fisiche che esercitano l'attività di B&B sono escluse da tale accertamento.

&nbsp;

I titolari di Bed and breakfast non sono tenuti a notifica di impresa alimentare per effetto dell'art. 4 della DGR 13 maggio 2016 n. 815, recante “ Linee guida applicative del RECE n. 852/2004 del Parlamento Europeo e del Consiglio sull’igiene dei prodotti alimentari. Indicazioni operative aggiornate".

&nbsp;


b) REQUISITI OGGETTIVI:

L'avvio e l’esercizio dell’attività presuppongono l’abitabilità per l’uso di civile abitazione.

L'utilizzo delle unità immobiliari per l'avvio di un B&B non comporta, ai fini urbanistici, la modifica della destinazione d'uso.

Il titolare del B&B ha l'obbligo di alloggiare nella propria residenza durante il periodo di permanenza degli ospiti.
