Il Manutentore del verde allestisce, sistema e manutiene/cura aree verdi, aiuole, parchi, alberature e giardini pubblici e privati.

Le imprese agricole, artigiane, industriali o in forma cooperativa, iscritte al registro delle imprese, o che intendano iscriversi per l’attività di costruzione e manutenzione del verde pubblico o privato, devono individuare un responsabile tecnico, che si trovi nei confronti dell’impresa in uno dei seguenti rapporti:

•	titolare di impresa individuale;

•	socio o Amministratore che presti la propria attività prevalente nell’impresa, Associato in partecipazione di puro lavoro, coadiuvante o collaboratore familiare;

•	dipendente dell’impresa assunto con contratto di lavoro a tempo indeterminato.

Non può essere individuato come responsabile tecnico un soggetto che non si trovi nei confronti dell’impresa in uno dei rapporti sopra indicati.

Il soggetto individuato deve fare domanda di rilascio dell’attestato di idoneità al Servizio Fitosanitario Regionale.
