A) I soggetti a cui sia riconosciuto il possesso di uno o più dei seguenti requisiti:

- idoneità professionale regionale riconducibile alle ADA (Aree di Attività) del QNQR (Quadro Nazionale delle Idoneità Regionali e relative competenze);

- laurea, anche triennale, nelle discipline agrarie e forestali, ambientali e naturalistiche;

- master post-universitario in temi legati alla gestione del verde e/o del paesaggio;

- diploma di istruzione superiore di durata quinquennale in materia agraria e forestale;

- iscrizione a ordini e a collegi professionali del settore agrario e forestale;

- idoneità pubblica di livello minimo 4 EQF (Quadro Europeo delle Qualificazioni), riconducibile alle ADA del QNQR;

- qualifica di operatore agricolo e di diploma di tecnico agricolo rilasciati a seguito della frequenza dei percorsi di Istruzione e Formazione Professionale (IeFP);

- con riferimento alle imprese iscritte al Registro delle Imprese della CCIAA (cod. ATECO 81.30.00), anche come codice secondario, le seguenti figure: il titolare; il socio con partecipazione di puro lavoro; il coadiuvante; il dipendente; il collaboratore familiare dell’impresa. A cui è richiesta un’esperienza almeno biennale, maturata alla data del 22/02/18, attraverso specifica documentazione da presentare agli organismi preposti all’iscrizione al Registro delle Imprese della CCIA o agli Albi delle imprese artigiane. La richiesta di riconoscimento dell’idoneità per tali figure deve essere inoltrata, corredata dalla relativa documentazione, al più tardi entro il 21 Febbraio 2021. Il periodo di apprendistato è valido ai fini della dimostrazione dell’esperienza, purché esso abbia avuto durata pari o superiore all’anno e sia stato completamente svolto. Qualunque sia la durata, l’apprendistato svolto è equiparato ad un anno di esperienza lavorativa.


B) I soggetti che abbiano frequentato uno specifico corso regionale di formazione il cui svolgimento è disciplinato dagli artt. 3,4,5 dell’allegato A della DGR 974/2018.


In entrambi i casi gli interessati **devono aver compiuto il diciottesimo anno di età**.
