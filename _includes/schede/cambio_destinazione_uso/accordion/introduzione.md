La destinazione d’uso è quella a cui è **attualmente adibito** un edificio o parte di esso ed è desumibile dalla documentazione rilasciata dal Comune con licenza ediliza, o concessione edilizia, permesso di costruire o altri titoli abilitativi.

La destinazione d’uso non va confusa con le categorie catastali utili per individuare la rendita ai fini fiscali.

È possibile modificare la destinazione d’uso attuale dell’immobile o di porzione di esso passando tra le seguenti destinazioni o anche nell’ambito della stessa categoria: residenziale, turistico-ricettiva, produttiva-direzionale, commerciale, rurale.
Ad esempio si può trasformare un garage o un fondo in negozio o laboratorio artigianale oppure trasformare un laboratorio artigianale in un bar.
