**Per esercitare la pesca negli** ecosistemi acquatici **del Nera e del Corno** occorre munirsi di un **permesso giornaliero di pesca a pagamento e prenotare la giornata** di pesca **esclusivamente** tramite **web app** dedicata curata da **Legambiente Umbria** a cui Regione Umbria - a partire da marzo 2019 - ha affidato la gestione e la valorizzazione del patrimonio ittico e di questi ecosistemi acquatici.

Legambiente si propone inoltre di svolgere una funzione di tutela dei corsi d’acqua interessati attraverso diverse attività illustrate nel sito [https://www.neranokill.it/](https://www.neranokill.it/).

La specifica e diversa regolamentazione dei vari tratti dei due fiumi - indicati nel regolamento specifico (Allegato A DGR 805/2020) - può essere consultata scaricando l’apposita mappa ZRS No Kill della Valnerina dalla [pagina web curata da Legambiente](https://www.neranokill.it/zrs-no-kill-valnerina/).

Il regolamento fissa per ogni settore un **numero massimo giornaliero di pescatori**, è pertanto necessario **prenotarsi** indicando il giorno di pesca ed il settore.

Il **permesso verrà rilasciato dietro pagamento della tariffa giornaliera** di € 5,00 qualora il settore prescelto **non superi il limite delle prenotazioni giornaliere**.

**Come prenotare ed ottenere il permesso**

La prenotazione va fatta **esclusivamente online** utilizzando l’apposita web app PERMESSI E PRENOTAZIONI attivabile dal sito [https://www.neranokill.it/](https://www.neranokill.it/).

Per procedere alla prenotazione è **necessario registrarsi**, **non** si può prenotare **più di una giornata di pesca per volta**.

**Non si può prenotare più di una giornata di pesca se prima non si è consumata quella già prenotata.**

Selezionato il giorno di pesca scelto, il **pagamento della tariffa giornaliera** di € 5,00 avviene **esclusivamente** attraverso il sistema elettronico di pagamento per la Pubblica Amministrazione **PagoUmbria/PagoPA** a cui si verrà indirizzati a completamento della procedura di prenotazione.

**E’ consentito solo il pagamento on-line mediante carta di credito, bonifico, sistema PayPal.**

La webapp riceverà la conferma di avvenuto pagamento da parte del sistema PagoUMBRIA in un intervallo di tempo che può variare da pochi secondi a qualche minuto, durante questa attesa si consiglia di non procedere ad altre operazioni.

Dopo la conferma di avvenuto pagamento, il **permesso di pesca giornaliero** si può **visualizzare, stampare o scaricare** in formato pdf sul proprio dispositivo.
