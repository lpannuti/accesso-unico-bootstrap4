**L’Autorità competente** ai fini del rilascio, rinnovo e aggiornamento dell’autorizzazione unica ambientale è la **Regione Umbria**.

**La domanda va presentata allo Sportello unico per le attività produttive ed edilizie (SUAPE)** del Comune competente territorialmente che la trasmette alla Regione e ai soggetti competenti in materia ambientale che intervengono nei procedimenti sostituiti dalla stessa.

Per i Comuni **aderenti al SUAPE 3.0** la domanda va presentata esclusivamente in modalità telematica accedendo al portale dello Sportello unico per le attività produttive ed edilizie (SUAPE) del Comune; il servizio online permette la compilazione e la trasmissione della domanda.


**Casi particolari**

Nel caso in cui si tratti di attività soggette solo a comunicazione e ad autorizzazione di carattere generale - ACG (lettere a, b, d, e, g), **la richiesta di AUA è facoltativa**. Qualora il Gestore non si avvalga dell'AUA la comunicazione deve essere effettuata mediante i modelli relativi ad ogni specifica materia (vedi Modulistica per attività soggette solo a comunicazioni - fuori AUA), firmati digitalmente, fermo restando la presentazione al SUAPE in modalità telematica.

**Avvertenza**

Con [DGR n. 1074 del 24/09/2019](https://www.va.regione.umbria.it/documents/3852172/10456087/LINEE+GUIDA+AUA+DGR+1074-2019/b31fc719-2ea1-40eb-8e36-0156d53e5111) sono state adottate le **Linee Guida per il procedimento dell'Autorizzazione Unica Ambientale (AUA) e il modello semplificato e unificato per la presentazione della richiesta di AUA**.

Le **Linee Guida** contengono indicazioni operative in merito ai procedimenti per il rilascio, il rinnovo, la modifica sostanziale, la modifica non sostanziale e la voltura dell'Autorizzazione Unica Ambientale.

In particolare è uno strumento pratico volto a specificare nel dettaglio le azioni che tutti gli operatori coinvolti devono porre in essere, dall'invio dell'istanza da parte del gestore/richiedente sino al rilascio del titolo finale, con particolare riferimento alle seguenti tematiche: aspetti generali, tempistica, riparto di competenze tra SUAPE e Regione, indizione, convocazione e gestione delle Conferenze di servizi, procedimenti in cui è necessario acquisire, oltre all'autorizzazione unica ambientale, ulteriori atti di assenso.
