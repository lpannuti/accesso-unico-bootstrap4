È un Registro nazionale degli **operatori professionali** (OP) Istituito dal Regolamento (UE) 2016/2031 e tenuto dai Servizi Fitosanitari regionali.

A partire dal 14 dicembre 2019 il RUOP sostituisce il Registro Ufficiale dei Produttori (RUP) previsto dalla precedente normativa fitosanitaria, gli iscritti al vecchio **RUP** sono stati **trasferiti di ufficio** al RUOP senza la necessità di alcun adempimento burocratico, né del pagamento di alcuna tariffa.

**La registrazione al RUOP è unica sul territorio nazionale**, il numero di registrazione include il codice di due lettere stabilito dalla norma ISO per lo Stato italiano (IT), il codice ISTAT della Regione ove ricade la sede legale dell’Operatore, più un numero di 4 cifre assegnato in automatico all’atto della registrazione.

ESEMPIO: IT-10-0016 : OP registrato al numero 16 della Regione Umbria

Per **operatore professionale** (OP) s’intende un soggetto che svolge a titolo professionale una o più attività di impianto, riproduzione, produzione, coltivazione, moltiplicazione, messa a disposizione sul mercato, immagazzinamento e spostamento nel territorio dell'Unione e nei Paesi Terzi di vegetali, parti di vegetali, prodotti vegetali e agli altri oggetti e ne è giuridicamente responsabile.
