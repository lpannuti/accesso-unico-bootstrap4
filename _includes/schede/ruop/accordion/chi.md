Gli operatori professionali che hanno la propria sede legale in Umbria e che ricadono in una o più delle seguenti categorie:

- Operatori Professionali (OP) che introducono o spostano nell'Unione piante, prodotti vegetali e altri oggetti per i quali è rispettivamente richiesto un certificato fitosanitario o un passaporto delle piante;

- OP autorizzati a rilasciare passaporti delle piante;

- OP che richiedono il rilascio di certificati in esportazione, riesportazione e pre-esportazione;

- OP autorizzati ad applicare i marchi ISPM 15.

L’**Operatore Professionale** deve essere iscritto al Registro delle Imprese presso la Camera di Commercio, Industria, Artigianato e Agricoltura (C.C.I.A.A.) competente per territorio.

Sono esclusi dalla registrazione al RUOP:

- Gli OP che forniscono **esclusivamente e direttamente agli utilizzatori finali piccoli quantitativi** di piante, prodotti vegetali e altri oggetti, attraverso mezzi diversi dalla vendita tramite contratti a distanza;

- Quelli che forniscono esclusivamente e direttamente agli utilizzatori finali piccoli quantitativi di **sementi** (fatta eccezione per le sementi che devono circolare con il passaporto delle piante);

- Gli operatori la cui attività si limita esclusivamente al **trasporto** di piante, prodotti vegetali e altri oggetti, compresi gli oggetti di ogni tipo con l'utilizzo di materiale da imballaggio in legno per conto di un altro operatore professionale.

**ATTENZIONE**:

**Non** hanno l’obbligo di registrazione al RUOP ma **devono essere in possesso dell’autorizzazione** rilasciata dal Servizio fitosanitario regionale ai sensi dell’articolo 19 del D.lgs 214/2005:

- I produttori, i centri di raccolta collettivi, i centri di trasformazione e i commercianti all’ingrosso di tuberi di patata da consumo;

- Coloro che producono e commercializzano piccole quantità di piante e prodotti vegetali destinati esclusivamente ad utilizzatori finali attraverso la vendita diretta.
