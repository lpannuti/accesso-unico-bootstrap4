È **un'autorizzazione necessaria** per la piantagione e la ricoltivazione dei vegetali che **non** vengono ceduti a utilizzatori finali **non professionisti** e che **non rientrano nella categoria** sementi, fiori recisi, alberi di Natale, patate da consumo e altri prodotti vegetali non destinati a essere ulteriormente coltivati e che, pertanto, non pongono alcun **rischio fitosanitario**.

E’ un'**etichetta ufficiale** che deve essere apposta sull'unità di vendita di piante, prodotti vegetali e altri oggetti, prima del loro spostamento nel territorio dell'Unione e, se del caso, per la loro introduzione e il loro spostamento nelle zone protette, che attesta il rispetto di tutte le prescrizioni fitosanitarie previste dal regolamento 2016/203.

L’etichetta, a norma del Reg. UE 2016/2031 e al Regolamento di esecuzione (UE) 2017/2313, **deve contenere i seguenti elementi**:

•	bandiera dell'Unione in alto a sinistra stampata in bianco e nero o a colori;

•	dicitura "Passaporto delle Piante" in alto a destra in inglese e in italiano. In questo caso le due diciture devono essere separate da una barra obliqua (/);

•	lettera (A), seguita dalla denominazione botanica della specie e, facoltativamente, della varietà;

•	lettera (B), seguita dal codice di due lettere relativo allo stato membro, per l'Italia "IT" seguita dal "codice di registrazione" dell'Operatore Professionale, già in possesso e in uso;

•	lettera (C), se del caso, "codice di tracciabilità" della pianta, del prodotto vegetale e altro oggetto e la codifica del "centro aziendale";

•	Sigla della provincia ove è ubicato il sito di produzione seguita dal numero progressivo assegnato dall'OP ad ogni centro aziendale.

Può comunque essere **integrata in eventuali altre etichette** presenti purché tutte le informazioni riguardanti il "passaporto" siano contenute in un riquadro separato dalle altre indicazioni.

Può essere **apposta su** un vaso, cassetta, alveolato, mazzo ecc. e, se le piante, prodotti vegetali o altri oggetti sono trasportati in un imballaggio, in un fascio o in un contenitore, può essere apposto su tale imballaggio, fascio o contenitore.

Le merci ordinate **via internet** (vendita a distanza) possono essere cedute, anche a privati, solo se **accompagnate dal Passaporto delle Piante**.
