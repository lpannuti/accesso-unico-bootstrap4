Un provvedimento autorizzato dalla Regione per consentire al richiedente l'**allevamento** (a scopo alimentare o a scopo ripopolamento o a scopo amatoriale e ornamentale di fauna selvatica) e l'**incremento** delle seguenti **specie**: anatidi, lepre comune, fagiano, starna, pernice rossa, coturnice, quaglia, muflone, daino, capriolo, cinghiale e cervo.


I centri di riproduzione di fauna selvatica:

•	Sono individuati nel Piano faunistico venatorio regionale

•	Sono istituiti dalla Regione preferibilmente su terreni demaniali e hanno per **scopo** la **riproduzione di fauna selvatica autoctona allo stato naturale**, da utilizzare per il ripopolamento del territorio regionale, ai fini della ricostituzione e dell'incremento del patrimonio faunistico.

In tali centri **è vietata l'attività venatoria**.

La **superficie dei Centri privati** può variare fra un minimo di 20 ettari (10 nelle zone montane svantaggiate) e un massimo di 90; complessivamente essi non possono occupare più dell’1% della SASP (superficie agro - silvo - pastorale) regionale.

La selvaggina disponibile è acquistata con **diritto di prelazione dagli Enti pubblici** ed è utilizzata ai fini del ripopolamento.

**Nei centri organizzati in forma di azienda agricola, è consentito il prelievo** di animali allevati nel centro da parte del titolare dell'impresa agricola, di dipendenti della stessa o di persone nominativamente indicate.

I centri privati di riproduzione di fauna selvatica devono essere delimitati da **tabelle di forma rettangolare**, delle dimensioni di cm 25 per cm 33, di colore bianco, recanti in nero la scritta «Divieto di caccia» e la denominazione dell'ambito territoriale cui si riferiscono.

Le suddette tabelle devono essere visibili l'una dall'altra.
