L’autorizzazione alla gestione di una Stazione di Monta Naturale Equina consente al richiedente di organizzare e predisporre la riproduzione animale nel rispetto delle normative vigenti.

La Stazione di Monta Naturale Equina **Privata** permette al gestore di utilizzare i propri stalloni o gestiti ad altro titolo, autorizzati, per coprire le fattrici proprie.


La Stazione di Monta Naturale Equina **Pubblica** permette al gestore di utilizzare i propri stalloni o gestiti ad altro titolo, autorizzati, per coprire le fattrici proprie e di terzi.

L’autorizzazione è rilasciata dalla Regione previa verifica del possesso dei requisiti richiesti da parte dei Servizi Veterinari delle Aziende Sanitarie Locali (ASL) competenti per territorio.

**La Monta Naturale Privata per le specie Bovina, Bufalina, Suina, Ovicaprina non è soggetta ad alcuna autorizzazione.**
