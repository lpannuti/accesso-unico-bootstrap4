L’autorizzazione per la gestione di una Stazione di Monta Naturale Equina Pubblica o Privata può essere chiesta da chiunque abbia i requisiti per la Stazione che intende gestire.

I Servizi Veterinari competenti per territorio verificano se il richiedente è in possesso dei seguenti requisiti per la stazioni di monta che intende gestire:

• **strutture e ricoveri adeguati** per gli animali e un conveniente luogo per l’accoppiamento con presenza di idonea attrezzatura per la monta;

• che siano garantite le **necessarie misure di igiene e sanità** contro la diffusione delle malattie infettive e parassitarie;

• che il **personale impiegato** sia **qualificato** per le specifiche mansioni cui è adibito;

• che la stazione sia conforme alle disposizioni sul **benessere degli animali**;

• che in caso di monta brada, siano garantiti quegli accorgimenti strutturali e organizzativi idonei a **evitare accoppiamenti indesiderati con altre mandrie**, di proprietà diversa, eventualmente coesistenti sullo stesso territorio.

In caso di richiesta delle pratiche di Inseminazione Artificiale è necessario che la stazione:

• disponga di locali e attrezzature adeguati al prelievo e alla preparazione del materiale seminale fresco;

• garantisca il prelievo e l’utilizzo del seme fresco da parte di un Veterinario.
